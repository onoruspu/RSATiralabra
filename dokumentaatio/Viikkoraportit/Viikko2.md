# Viikko 2

### Tehty, edistytty ja opittu
Tein sekä määrällisesti että laaja-alaisesti paljon. Tein siis paljon asioita, mutta en lainkaan yksittäistä kokonaisuutta vaan useita asioita sieltä täältä. Suurimpina kokonaisuuksina järjestelin ja mietin projektia uudestaan sekä toteutin avainten luonnin, käyttöliittymän ja testejä näille, joskin avaimen testit ovat vielä vähäiset. Lisäksi tein muuta sekalaista, kuten Checkstyle, Gradle, Jacoco, Java ja NetBeans konfiguraatioita ja muuta pienempää.

Paljon aikaa kului myös yleiseen lukemiseen ja opiskeluun, etenkin testejä ja konfiguraatioita sai miettiä. Harmittavasti tein myös kaksi minimaalista kirjoitusvirhettä (toisella kerralla "=" merkki ja toisella kerralla "a" oli "b" sijaan), joiden löytämiseen meni valitettavan kauan aikaa (tunteja). Sentään kuitenkin opin paljon yleisiä käytännön asioita koodaamisesta ja siitä miten haluan tehdä asioita. Joskin ehkäpä tapa tehdä on ennemmin näkökulman muuttumista kuin varsinaista oppimista. En tietenkään pysty luettelemaan näitä, mutta jotta jotain sanoisin opin testeistä ja projektinhallinnasta.

Hyvänä puolena olen myös saanut hiottua työskentely- ja ajattelutapoja tämän projektin suhteen, joten minulla on selkeä käsitys siitä missä olen ja minne olen matkalla.

Kaiken kaikkiaan edistin projektia jotain 20 ja 26 tunnin välillä. Työtehoni ei ole ehkä kaikkein kehuttavin, mutta alkukankeuden jälkeen on ollut ilo edistää projektia. Ehkäpä toisinaan myös harhaudun sivupoluille ja ylikeskityn yksityiskohtiin isojen asioiden sijaan.

### Ongelmia
Ongelmia on tietysti ollut, mutta olen enemmän tai vähemmän selvinnyt niistä. En osaakaan sanoa suoraan mitään tällä hetkellä olevaa ongelmaa. Tulevaisuudesta tiedän kyllä ongelmia koskien isojen lukujen hallintaa. Myöskään mentaalisesti en ole stabiili, joten tulee helposti tehtyä perjantaina liikaa ja muina päivinä liian vähän, mikä tietysti syö työtehoa ja motivaatiota.

Kysymys:
Haluaisin tarkennusta dokumentaatiossa käytettyyn kieleen, ymmärsin asian ilmeisesti alunperin väärin. Jos siis kirjoitan dokumentaation suomeksi, JavaDocin kommentit suomeksi ja koodin sisäisen kommentoinnin suomeksi, niin kirjoitanko kuitenkin Javaa englanniksi siinä mielessä, että esimerkiksi muuttujat ja luokat ovat englanninkielisiä? Eikä siis myöskään haittaa, että JavaDocin (ja Jacocon) tuottama nettisivu on englanninkielinen kunhan omat JavaDoc-kommenttini ovat suomenkielisiä? Kurssimateriaalin ohje "Tavoitteena on että projektien sisäiset kielivalinnat ovat johdonmukaisia" on hämmennykseni alkuperä.

### Seuraavaksi
Checkstyle antaa tällä hetkellä virheitä, sillä lisäsin sen vasta lopussa enkä tutustunut sen kummemmin sen konfiguraatioon. Pitää katsoa enemmän tätä. JavaDoc kommentointini on myös sekavaa, pitää miettiä jokin suhteellisen yhtenäinen tyyli miten toteutan kommentit. Itse asiaa on kuitenkin ohjelman toiminnallisuudet. Tavoitteena olisikin lisätä ohjelmaan toiminnallisuuksia (salaus ja purku etenkin), jotta ohjelmassa olisi mitään järkeä. Myös integraatiota omien tietorakenteiden kanssa olisi hyvä tehdä (tietorakenteet ovat sen verran sotkuisia eivätkä tarjoa vielä asioita, joten käytössä on tällä hetkellä vain Javan omat tietorakenteet).